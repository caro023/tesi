\chapter{Introduzione}
L’evoluzione delle reti moderne, accompagnata dall’incremento delle esigenze di prestazioni, affidabilità e dall'aumento della quantità del traffico, ha portato alla necessità di sviluppare nuovi paradigmi di gestione e controllo delle reti. 
%\textit{Servizi altamente esigenti come il 5G/6G si sono insinuati in questo contesto.}
\newline In questo contesto, il Software Defined Networking (SDN) ha rivoluzionato la gestione delle reti attraverso un approccio logicamente centralizzato e programmabile separando il piano di controllo dal piano dati.
Questa separazione permette agli amministratori di rete di semplificare configurazioni complesse e di introdurre politiche di rete dinamiche e affidabili.
Inoltre, SDN fornisce il supporto per interfacce nordbound e southbound che facilitano rispettivamente l'integrazione con varie applicazioni di terze parti e con i dispositivi nella rete, contribuendo a un ecosistema più flessibile e reattivo \cite{sdnart}.
\newline La tecnologia SDN è oggi largamente impiegata in diversi contesti. 
Nei cloud data center, ad esempio, consente una gestione semplificata e ottimizzata dell’infrastruttura di rete, migliorando la distribuzione delle risorse e l'efficienza  delle attività amministrative riducendo allo stesso tempo i costi \cite{datacent}. 
Nelle reti di trasporto, SDN viene utilizzato per gestire il traffico in modo più dinamico e flessibile, permettendo un'ottimizzazione della larghezza di banda su lunghe distanze. Allo stesso modo, 
nelle reti mobili, SDN offre un controllo più efficiente dell'infrastruttura di comunicazione
tra le applicazioni, i servizi in cloud e l'utente finale. 
In particolare, con l'avvento del 5G, l'SDN assume un ruolo fondamentale nel regolare dinamicamente la larghezza di banda per ciascun punto di accesso radio fornendo una gestione flessibile dei router e delle risorse di rete\cite{5g} \cite{5gart}.
%\newline Tuttavia, le funzioni degli ambienti SDN sono ancora focalizzate principalmente sul controllo del funzionamento dei dispositivi. Ad esempio, si possono impostare regole come \textit{"consenti il traffico tra X e Y solo se appartiene alla VLAN Z"} per gestire il flusso dei dati.
% L’SDN astrae il controllo di gestione dai dispositivi, ma continua ad avere una visione centrata sul dispositivo della rete. I comandi degli ambienti SDN, dunque, riguardano principalmente il funzionamento dei dispositivi. https://www.zerounoweb.it/techtarget/searchdatacenter/intent-based-networking-ibn-significato-e-vantaggi-del-networking-basato-sugli-intenti/
%The Intent based NBI allows for a descriptive way to get what is desired from the infrastructure, unlike the current SDN interfaces which are based on describing how to provide different services. https://lf-opendaylight.atlassian.net/wiki/spaces/ODL/pages/12525211/Network+Intent+Composition
%In all EC schemes, Software-Defined Networking (SDN) is considered an attractive network solution to simplify the management of the network, better utilize network resources and facilitate virtualization within the network.
%In particular, SDN provides more efficient and agile procedures for the establishment of data delivery paths connecting specified sequences of virtual service or network components, i.e., dynamic service chaining
%SDN also brings additional benefits to the EC architecture in terms of service-centric networking 
%and support of a northbound interface for third-party network applications to support EC services in highly dynamic ecosystem of users, devices, and data communication requirements  https://www.sciencedirect.com/science/article/pii/S1389128622001876?fr=RR-1&ref=cra_js_challenge
\newline Tuttavia, nonostante l'SDN astragga il controllo di gestione dai dispositivi, le sue funzioni rimangono principalmente focalizzate sulla configurazione dei singoli componenti della rete. Le attuali interfacce SDN, infatti, si concentrano sulla definizione dettagliata dei percorsi per la trasmissione dei dati 
piuttosto che su un modello più astratto che permetta agli amministratori di esprimere in modo semplice cosa desiderano ottenere dalla rete \cite{sdnart}. 
Questo approccio, benché efficace nella gestione delle risorse di rete, limita parzialmente la flessibilità e l'automazione in contesti fortemente dinamici, come quelli caratterizzati da architetture di Edge Computing o reti altamente virtualizzate.
%Sebbene questo approccio semplifichi la gestione dei dispositivi, non affronta completamente la complessità della gestione delle reti su larga scala.
\newline Per questo motivo è stato introdotto l'Intent-Based Networking (IBN), o Networking basato su intenti, un paradigma che mira a separare ulteriormente la complessità di implementazione dal livello di gestione. 
%Questa metodologia permette di affrontare le nuove sfide per la gestione delle reti.
%L'idea fondamentale dell'IBN è di poter esprimere i propri obiettivi per il comportamento della rete specificando intenti ad alto livello.
IBN affronta le sfide emergenti fornendo un'astrazione di alto livello che consente di esprimere gli obiettivi di rete in modo chiaro e intuitivo.  
Ad esempio, un intento potrebbe essere: \textit{"consentire alle applicazioni contabili di accedere al server XYZ, ma non consentire l’accesso alle applicazioni di produzione"} oppure
\textit{"mantenere sempre un'elevata qualità del servizio e un'elevata larghezza di banda per gli utenti di un certo livello"} \cite{esempint}.
\newline Il framework IBN si occupa di tradurre gli intenti
in configurazioni di rete specifiche adattando dinamicamente la rete per rispettarli. % (gestendo automaticamente le complessità sottostanti.)
Grazie al paradigma SDN, IBN non richiede l'inserimento manuale dei comandi di policy: una volta ricevute le richieste di servizio, le converte in Key Performance Indicators (KPI), che rappresentano le metriche rilevanti da monitorare. 
Ciò permette una verifica continua dello stato della rete, assicurandosi che quest'ultima soddisfi le richieste attraverso un monitoraggio in tempo reale delle KPI, garantendo così un'elevata qualità dell'esperienza (QoE) \cite{qoe}.
%Il framework IBN si occuperà di elaborare questi intenti e apportare le modifiche necessarie nella configurazione dei dispositivi di rete affichè essi vengano rispettati. 
Questo approccio consente quindi alla rete di adattarsi dinamicamente ai cambiamenti, gestendo automaticamente le complessità sottostanti, migliorando l'efficienza e la reattività.
%IBNs do not need to directly input policy commands, but can capture the demands (intent) of ever-changing services and applications, transform these demands (intent) into measurable Key Performance Indicators (KPIs), and complete dynamic network orchestration.
%Meanwhile, the autonomous IBNs  can also continuously verify the matching between the actual network state and the expected network state through real-time monitoring of network KPIs and big data training, so as to adjust the network parameters to continuously provide superior QoE. 
\newline Alcuni controller SDN implementano già il concetto di Intent-Based Networking. 
\newline ONOS, ad esempio, integra un componente chiamato Intent Framework, che consente alle applicazioni di esprimere le loro esigenze tramite direttive basate su policy. 
In modo diverso, OpenDayLight ha sviluppato l'Intent Northbound Interface (NBI), un progetto attivo fino alla release "Oxygen" del 2018 ma successivamente abbandonato per favorire approcci più pratici e scalabili. 
Cisco, con il suo DNA Center, ha introdotto soluzioni IBN che automatizzano la configurazione e l'implementazione della rete grazie all'intelligenza artificiale e all'apprendimento automatico concentrandosi principalmente sulla sicurezza. 
Ad esempio, quando un nuovo dispositivo viene aggiunto all'infrastruttura, 
il sistema assegna automaticamente policy basate sulla sua identità, proponendosi di risolvere i problemi di funzionamento della rete \cite{qoe}.
\newline Recentemente nell'ambito del progetto europeo TeraFlow H2020, è stato sviluppato un controller SDN omonimo. 
L'obiettivo di questa tesi è lo studio del controller open source Teraflow, sviluppato da ETSI \cite{etsi} a partire dal 2020.
In particolare il lavoro si è concentrato nello studio di come in TeraFlow vengano modellati e gestiti gli "intenti" attraverso le componenti di policy e service.
Nella prima fase, è stato necessario comprendere l'architettura del controller per capire come le diverse componenti interagiscano tra loro e come queste supportino la gestione dei servizi e delle politiche di rete.
A causa della scarsità di documentazione, l'analisi dell'architettura e del funzionamento del controller è stata accompagnata dallo studio del codice e da test basati su scenari forniti dagli sviluppatori del progetto. 
Questi test sono stati cruciali per comprendere il comportamento del sistema in condizioni applicative specifiche vista la scarsità della documentazione aggiornata.
Successivamente, si è passati alla fase di sperimentazione.
E' stata condotta una fase di sperimentazione volta a verificare la reazione del controller a guasti o a cambiamenti nelle risorse e nei dispositivi disponibili.
L'obbiettivo era di riuscire a implementare delle politiche di gestione della rete per far cambiare automaticamente il percorso tra due endpoints quando le metriche richieste non erano più rispettate.
Per garantire questo funzionamento si è implementato un sistema di monitoraggio continuo delle metriche specificate nella politica.
%\newline Per garantire un monitoraggio continuo delle metriche, è stato implementato un probe, un programma di utilità che cattura informazioni e, in questo caso 
%utilizzando protocolli come ping e iperf, misura costantemente le metriche critiche (latenza, perdita di pacchetti, capacità). 
Queste informazioni venivano inviate al controller che le utilizzava per prendere le decisioni in tempo reale riducendo al minimo l'impatto negativo sull'esperienza degli utenti. 
%L’intero processo ha mostrato come, nonostante le limitazioni della documentazione, la fase di sperimentazione pratica sia stata indispensabile per comprendere e valutare le capacità del controller TeraFlow nella gestione dinamica degli intenti. La capacità di adattamento in tempo reale del sistema rappresenta un valore aggiunto nella gestione moderna delle reti, dimostrando l’efficacia dell’approccio SDN in contesti dinamici e complessi.
\newline Il resto del documento sarà organizzato come segue.
\newline Nel Capitolo \ref{cap:contesto} verrà esposto il contesto. All'interno ci sarà un'analisi approfondita del Software Defined Networking (SDN), dell'Intent-Based Networking (IBN)
e verranno illustrati alcuni dei principali controller SDN presenti sul mercato che implementano soluzioni differenti per l'IBN. Alla fine del capitolo saranno introdotti Kubernetes e i microservizi che stanno alla base del design di TeraFlow.
\newline Nel Capitolo \ref{cap:teraflow} verrà descritto in modo approfondito il controller Teraflow su cui si incentra la tesi.
Verrà delineata l'architettura e l'interazione necessaria tra le componenti con attenzione particolare alle componenti coinvolte nella gestione dei servizi e delle policy.
Sarà inoltre introdotto gRPC, un framework grazie al quale le componenti comunicano tra di loro.
%Saranno inoltre introdotti gli strumenti utilizzati nella sperimentazione, tra cui P4, gRPC e Mininet, spiegando il loro scopo.
\newline Nel Capitolo \ref{cap:policy} vengono presentati gli esperimenti svolti che costituiscono la parte pratica del lavoro.
Dopo aver introdotto la teoria e gli strumenti necessari, viene definita la configurazione di un servizio di rete tra due end-point. Gli esperimenti includono la gestione
automatica delle politiche di rete e il monitoraggio dei parametri con l'adozione di misure correttive nel caso essi non siano più rispettati.
\newline Infine, nell'ultimo Capitolo, saranno presentate le conclusioni.
